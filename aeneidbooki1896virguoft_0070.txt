20

P. VERGILI MARONIS AENEIDOS LIB. Ι.

Troianae nomenque tuum regesque Pelasgi.

ipse hostis Teucros insigni laude ferebat,

seque ortum antiqua Teucrorum a stirpe volebat.
quare agite o tectis, iuvenes, succedite nostris.
me quoque per multos similis fortuna labores
iactatam hac demum voluit consistere terra :
non ignara mali miseris succurrere disco.'

Preparationssor a feast.

sic memorat ; simul Aenean in regia ducit
tecta, simul divom templis indicit honorem.
nec minus interea sociis ad litora mittit
viginti tauros, magnorum horrentia centum
terga suum, pingues centurn curn matribus agnos,
munera laetitiamque dei.

at domus interior regali splendida luxu
instruitur, mediisque parant convivia tectis :
arte laboratae vestes ostroque superbo,
ingens argentum mensis, caelataque in auro
fortia facta patrum, series longissima rerum
per tot ducta viros antiqua ab origine gentis.

Aeneas sends sor Ascanius andsor gisl-5.

Aeneas—neque enim patrius consistere mentem
passus amor—rapidum ad naves praemittit Achaten,
Ascanio ferat haec, ipsumque ad moenia ducat 3
omnis in Ascanio cari stat cura parentis.
munera praeterea Iliacis erepta ruinis
ferre iubet, pallam signis auroque rigentem
et circumtextum croceo velamen acantho,
ornatus Argivae Helenae, quos illa Mycenis,
Pergama cum peteret inconcessosque hymenaeos,
extulerat, matris Ledae mirabile donum ;
praeterea sceptrum, Ilione quod gesserat olim,
maxima natarum Priami, colloque monile
bacatum et duplicem gemmis auroque coronam.
haec celerans iter ad naves tendebat Achates.

625

630

640

650

