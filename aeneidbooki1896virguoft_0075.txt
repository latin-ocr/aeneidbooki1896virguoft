P. VEBGILI MARONIS AENEIDOS LIB. Ι.

it strepitus tectis vocemque per ampla volutant
atria, dependent lychni laquearibus aureis
incensi, et noctem flammis funalia vincunt.

hic regina gravem gemmis auroque poposcit
inplevitque mero pateram, quam Belus et omnes
a Belo soliti 3 turn facta silentia tectis :

‘ Iuppiter, hospitibus nam te dare iura loquuntur,
hunc laetum Tyriisque diem Troiaque profectis
esse velis, nostrosque huius meminisse minores.
adsit laetitiae Bacchus dator et bona Iuno ;
et vos o coetum, Tyrii, celebrate faventes.'
dixit, et in mensam laticum libavit honorem,
primaque libato summo tenus attigit ore ;
tum Bitiae dedit increpitans ; ille inpiger hausit
spumantem pateram et pleno se proluit auro 3
post alii proceres. cithara crinitus Iopas
personat aurata, docuit quem maximus Atlas.
hie canit errantem lunam solisque labores,
unde hominum genus et pecudes, unde imber et ignes,
Arctumm pluviasque Hyadas geminosque Triones,
quid tantum Oceano properent se tinguere soles
hiberni, vel quae tardis mora noctibus obstet.
ingeminant plausu Tyrii, Troesque sequuntur.

Dido calls sor tlte story (ff Troy.

nec non et vario noctem sermone trahebat

infelix Dido, longumque bibebat amorem,

multa super Priamo rogitans, super Hectore multa ;
nunc, quibus Aurorae venisset filius armis,

nunc, quales Diomedis equi, nunc, quantus Achilles.
immo age, et a prima, dic, hospes, origine nobis
insidias,' inquit, ⁶ Danaum casusque tuorum
erroresque tuos ; nam te iam septima portat
omnibus errantem terris et fluctibus aestas.'

23

725

730

735

740

745

750

755

