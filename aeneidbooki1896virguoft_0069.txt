P. VERGILI MARONIS AENEIDOS LIB. 1.

caesariem nato genetrix lumenque iuventae
purpureum et laetos oculis adflarat honores z
quale manus addunt ebori decus, aut ubi flavo
argentum Pariusve lapis circumdatur auro. ·

His appeal lo Dido.

tum sic reginam adloquitur cunctisque repente
inprovisus ait ι ‘ coram, quern quaeritis, adsum
Troius Aeneas, Libycis ereptus ab undis.

o sola infandos Troiae miserata labores,

quae nos, reliquias Danaum, terraeque marisque
omnibus exhaustos iam casibus, omnium egenos
urbe domo socias, grates persolvere dignas

non opis est nostrae, Dido, nec quidquid ubique est
gentis Dardaniae, magnum quae sparsa per orbem.
di tibi, si qua pios respectant numina, si quid
usquam iustitia est et mens sibi conscia recti,
praemia digna ferant. quae te tarn laeta tulerunt
saecula ? qui tanti talem genuere parentes ?

in freta dum fluvii current, dum montibus umbrae
lustrabunt convexa, polus dum sidera pascet,
semper honos nomenque tuum laudesque manebunt,
quae me cumque vocant terrae.' sic fatus amicum
Ilionea petit dextra, laevaque Serestum,

post alios, fortemque Gyan fortemque Cloanthum.

Dido’s sympathelz'c reply.

obstupuit primo aspectu Sidonia Dido,
casu deinde viri tanto, et sic ore locuta est :

‘ quis te, nate dea, per tanta pericula casus
insequitur? quae vis inmanibus applicat oris?
tune ille Aeneas, quem Dardanio Anchisae
alma Venus Phrygii genuit Simoentis ad undam?
atque equidem Teucrum memini Sidona venire
finibus expulsum patriis, nova regna petentem
auxilio Beli ; genitor tum Belus opimam
vastabat Cyprum et victor ditione tenebat.
tempore iam ex illo casus mihi cognitus urbis

19

590

595

600

60 5

610

615

620

