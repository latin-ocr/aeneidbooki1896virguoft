P. VERGILI MARONIS AENEIDOS LIB. 1.

illi se praedae accingunt dapibusque futuris : 210⁸
tergora diripiunt costis et viscera nudant,

pars in frusta secant veribusque trementia figunt,

litore aena locant alii flammasque ministrant.

tum victu revocant vires, fusique per herbam

inplentur veteris Bacchi pinguisque ferinae. 215
postquam exempta fames epulis mensaeque remotae,

amiss· s longo socios sermone requirunt

spemque metumque inter dubii, seu vivere credant

sive extrema pati nec iam exaudire vocatos.

praecipue pius Aeneas nunc acris Oronti, 220
nunc Amyci casum gemit et crudelia secum

fata Lyci fortemque Gyan fortemque Cloanthum.

VENUS SUPPLICATES J UPPITER.

et iam finis erat, cum Iuppiter aethere summo
despiciens mare velivolum terrasque iacentes
litoraque et latos populos, sic vertice caeli 225
constitit et Libyae defixit lumina regnis ;
atque illum tales iactantem pectore curas
tristior et lacrimis oculos suffusa nitentes
adloquitur Venus : ‘ 0 qui res hominumque deumque
aeternis regis imperiis et fulmine terres, 230
quid-meus Aeneas in te committere tantum,
quid Troes potuere, quibus tot funera passis
cunctus ob Italiam terrarum clauditur orbis?
certe hinc Romanos olim volventibus annis,
hinc fore ductores, revocato a sanguine Teucri, 235
qui mare, qui terras omni ditione tenerent,
pollicitus : quae te, genitor, sententia vertit ?
hoc equidem occasum Troiae tristesque ruinas
solabar fatis contraria fata rependens ;
nunc eadem fortuna viros tot casibus actos 240
insequitur. quem das finem, rex magne, laborum ?
Antenor potuit mediis elapsus Achivis
Illyricos penetrare sinus atque intima tutus
regna Liburnorum et fontem superare Timavi,
unde per ora novem vasto cum murmure montis 245

