1²2.- vanem MARONIS AENfflDOS Lm. 1. 15

ausus. et adflictis melius confidere rebus.

namque sub ingenti lustrat dum singula templo

reginam opperiens, dum, quae fortuna sit urbi,

artificumque manus inter se operumque laborem 455
miratur, videt Iliacas ex ordine pugnas

· bellaque iam fama totum vulgata per orbem,

Atridas Priamumque et saevom ambobus Achillem.
constitit, et lacrimans ‘ quis iam locus,' inquit, ‘ Achate,

quae regio in terris nostri non plena laboris ? 460
en Priamus Ι sunt hic etiam sua praemia laudi ;

sunt lacrimae rerum et mentem mortalia tangunt.

solve metus ; feret haec aliquam tibi fama salutem)

sic ait, atque animum pictura pascit inani

multa gemens, largoque umectat flumine vultum. 465

S cenes from Troy pertrayed in tlze temple.

namque videbat, uti bellantes Pergama circum

hac fugerent Graii, premeret Troiana iuventus3

hac Phryges, instaret curru cristatus Achilles.

nec procul hinc Rhesi niveis tentoria velis

adgnoscit lacrimans, primo quae prodita somno 470
Tydides multa vastabat caede cruentus,

ardentesque avertit equos in castra, priusquam

pabula gustassent Troiae Xanthumque bibissent.

parte alia fugiens arnissis Troilus armis,

infelix puer atque inpar congressus Achilli, 475
fertur equis curruque haeret resupinus inani,

lora tenens tamen 3 huic cervixque comaeque trahuntur

per terram, et versa pulvis inscribitur hasta.

interea ad templum non aequae Palladis ibant

crinibus Iliades passis peplumque ferebant 480
suppliciter, tristes et tunsae pectora palmis :

diva solo fixos oculos aversa tenebat.

ter circum Iliacos raptaverat Hectora muros

exanimumque auro corpus vendebat Achilles.

tum vero ingentem gemitum dat pectore ab imo, 485
ut spolia, ut curru5‚ utque ipsum corpus amici
tendentemque manus Priamum conspexit inerme&

